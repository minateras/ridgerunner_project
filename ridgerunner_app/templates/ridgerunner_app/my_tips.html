Ett av mina stora intressen är hundsport, särskilt lydnad och bruksgrenen rapport. Min första hund, Heera, lyckades med bedriften att bli Årets Lydnadshund och Årets Brukshund samma år. Happy är ännu valp men på god väg att bli en träningskompis utöver det vanliga. Jag tror mig därför ha samlat på mig en del erfarenheter vad det gäller hundträning med rhodesian ridgebacks. Jag vill gärna se fler ridgebacks på tävlingsbanorna och tänkte att jag kan dela med mig av mina tips nedanför.
